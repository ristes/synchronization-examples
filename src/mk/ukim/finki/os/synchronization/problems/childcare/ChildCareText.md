Ве најмуваат од  државната градинка „Весела Пролет“,  да имплементирате софтвер кој автоматски ќе гo контролира присуството на воспитувачките во однос на децата во градинката и ќе го направи распределување на воспитувачи-деца. Во градинката има правило дека секогаш мора има еден  присутен воспитувач за најмногу три деца.


Потребно е да се напише решение за синхронизација кое ќе ги задоволи следниве услови:

  o	Воспитувачот може да влезе во градинката било кога, но за да излезе од градинката мора да има доволен број на воспитувачи за да ги чуваат децата(најмногу три за секој воспитувач).
  o	Доколку двајца возрасни сакаат да заминат во исто време, можат да пробаат да си ги поделат децата и да настане блокада.
  o	Детето може да влезе во градинката доколку има доволен број на воспитувачи за децата кои се внатре и детето кое сака да влезе.
  o	Кога ќе си замине некое дете, ако има воспитувачи што чекаат да излезат и притоа има доволен број на воспитувачи во градинката, треба да му се дозволи на воспитувачот да излезе.


Во почетниот код кој е даден, дефинирани се класите Adult и Child, кои ги симболизираат воспитувачките и  децата од градинката.
Во имплементацијата, можете да ги користите следните методи од веќе дефинираната променлива state:
•	state.adultEntered()
  o	 Го симболизира влегувањето на воспитувач во градинката.
•	state.adultLeft()
  o	Го симболизира излегувањето на воспитувач од градинката.
•	state.adultLeaving()
  o	Симболизира состојба на чекање на воспитувачот за да излезе од градинката.
•	state.childrenEntered()
  o	Го симболизира влегувањето на дете во градинката.
•	state.childLeft()
  o	Го симболизира излегувањето на дете од градинката.
•	state.childEntering()
  o	Симболизира состојба на чекање на дете за да влезе во градинката.
  
Исто така можете да ги користите следниве бројачи дефинирани во state:
•	state.adults
  o	Го симболизира тековниот број на воспитувачи во градинката.
•	state.adultLeaving
  o	Го симболизира бројот на воспитувачи кои чекаат за да излезат од градинката.
•	state.children
  o	Го симболизира тековниот број на деца во градинката
•	state.childEntering
  o	Го симболизира бројот на деца кои чекаат за да влезат во градинката.

Се користат семафори и бројачи по желба. Тие треба да се дефинираат на почетокот од класата и треба да се static. Се иницијализираат во методот init().
Вашата задача е да ги имплементирате методите Child.execute(),  Adult.execute() и init(). При имплементацијата, не смеете да додадете try-catch блок во нив. Потребните семафори, глобални променливи и променливи за состојбата треба да ги дефинирате самите.
Доколку имате грешка, ќе ја добиете пораката:
Procesot ne e sinhroniziran spored uslovite na zadacata.
По што ќе ви се прикаже логот на повикување на акциите и настанатите грешки. Овој лог треба да ви послужи за увидување на тоа каде имате грешка во извршувањето на вашата задача.
Напомена: Поради конкурентниот пристап за логирањето, можно е некои од пораките да не се на позицијата каде што треба да се. Токму затоа, овие пораки користете ги само како информација, но не се ослонувајте на нив.
